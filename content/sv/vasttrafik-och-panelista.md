+++
authors = ["Anders Palm"]
date = 2020-05-18T06:00:00Z
draft = true
excerpt = "Vi använder Panelista för att komma i kontakt med olika typer av engagerade kunder för att bolla idéer och tankar, och få input innan vi utformar nya funktioner. Vi får många väldigt fylliga och genomtänkta svar, förslag och kommentarer."
hero = "/images/Lantmannen-2020-04-24.jpg"
hero_image_body = "Vi använder Panelista för att komma i kontakt med olika typer av engagerade kunder för att bolla idéer och tankar, och få input innan vi utformar nya funktioner. Vi får många väldigt fylliga och genomtänkta svar, förslag och kommentarer."
hero_image_title = "Värdet man får ut i förhållande till insatsen är oslagbart!"
timeToRead = 6
title = "Västtrafik & Panelista"

+++
## Västtrafik

Västtrafik är Sveriges näst största länstrafikföretag och ansvarar för kollektivtrafiken i Västsverige. Varje dag väljer över 400 000 kunder att resa med deras bussar, tåg, spårvagnar och båtar. I nära samarbete med partners formar Västtrafik en kollektivtrafik med kunden i fokus. Målet är hållbara resor och smarta tjänster för att vara det självklara valet när du reser. Med Panelista så har hittills två paneler skapats; Västtrafik Labs fokuserad på utveckling av bättre tjänster och Framtidens färjetrafik fokuserad på trafiken över Göta Älv i Göteborg.

_Vi på Panelista ställde några frågor till Annelie Alm Bagå som är tjänstedesigner och Samuel Nygren som är produktägare för appen Västtrafik To Go och reseplanering på Västtrafik._

***

### Varför använder ni Panelista?

**Annelie**: ~~För att komma i kontakt med olika typer av engagerade kunder för att bolla idéer och tankar.~~ Mycket explorativ research i tidiga skeenden, men även insikter, ställningstaganden och behov kopplade till olika saker löpande. Sedan är det en bonus att visa att vi både inkluderar våra kunder på många sätt och är innovativa.

**Samuel**: Främst till att ta reda på kundernas input innan vi utformar nya funktioner.

### Hur går det?

**Samuel**: Vi får många väldigt fylliga och genomtänkta svar, förslag och kommentarer. Inte bara tumme upp eller ner. ~~Värdet man får ut i förhållande till insatsen är oslagbart!~~

**Annelie**:  Bra engagemang än så länge. Jag jobbar mycket med att samla in kunddata och insikter så hade nog en ganska tydlig bild om hur det skulle bli. Mitt frågetecken var hur man faciliterar en sådan här panel för att få en trevlig och konstruktiv dialog. Jag trodde att det skulle vara svårt, men ~~det skötte sig mer eller mindre självt~~. 

**Samuel**: Ja, jag hade faktiskt förväntat mig lägre engagemang då vi inte kompenserar panelisterna för att vara med. Jag trodde inte heller att så många skulle svara på följdfrågor.

### Hur rekryterade ni panelister?

**Samuel**: Vi kontaktade personer som på olika sätt visat engagemang tidigare. Rent praktiskt så rekryterade vi kunder till panelen via en popup i vår app Västtrafik To Go och via mail till de vi redan haft kontakt med.

**Annelie**: Det första panelen var en generell panel, så där tänkte vi framförallt till kring vilka kunder som är lättillgängliga. Det kändes som ~~en bra idé att sänka tröskeln för första panelen för att komma igång~~, och sedan sätta ihop mer fokuserade paneler. I nästa panel så är det en färjestudie, då ska vi bjuda in de kunder som reser med färjorna. 

### Vilken typ av frågor ställer ni?

**Samuel**: En fråga har t ex. varit för att bekräfta hypoteser kring information vid störningar i trafiken; “Hur skulle du vilja få reda på om det finns något som påverkar din resa?”. En annan var för att utforska behov för möjliga abonnemang; “Borde Västtrafik erbjuda någon form av abonnemang? Och vad skulle då vara viktigt att tänka på?” där ~~vi fick in mycket matnyttigt som vi inte tänkt på~~.

**Annelie**: Vi har även ställt en fråga där vi länkade till en prototyp för en ny funktion i vår app, så det är lite olika karaktär på frågorna. Ibland delar många samma behov, ibland är det väldigt spritt.

### Jobbar ni med kundinsikter på något annat sätt?

**Annelie**: Absolut, vi gör prototyper, intervjuar kunder och skickar enkäter mm. Jämfört med enkäter så känns det som ett bra format med bara en enda öppen fråga så att man får rikliga svar där man ser nyanseringar, ordval, och kan läsa in mer. Det blir också trevligt för att man får ett ansikte på en person, snarare än att det är ett stort företag som Västtrafik som är avsändare. Nu är det människor bakom. 

**Samuel**: En videofråga på Panelista blir ganska gediget. Inte lika djupt som en timmes intervju med varje person, men någonstans mellan en runda intervjuer och en enkät.

**Annelie**: Det är väldigt låg tröskel för att få ut en videofråga jämfört med att hitta en tid när man kan ses för en intervju. Sedan kan man såklart ställa fler frågor i en intervju. Jag gillar också att ~~folk svarar mer i lugn och ro när det passar dem~~ i Panelista. 

### Vad har varit svårast?

**Annelie**: Att inte se sur ut på filmen när man är fokuserad. Att hitta sitt format som är avslappnat men proffsigt. Jag vill också se mer att man spinner vidare mer på varandras svar, det hade varit sjukt spännande att se mer diskussion och att panelisterna levlade olika idéer och resonemang. Vi har sett några göra det, men vill se mer!

**Samuel**: Överlag så är det nog att ta det vidare till design och arbetspaket i tillräckligt högt tempo när vi vet vad kunderna behöver. Med själva Panelista så håller jag med om att det är att spela in frågan. Det svåra med frågan är att vara naturlig och prata fritt. Att skippa stolpar och hjälptext. ~~Precis som en musiker med ackord där det blir bättre när man bara lyssnar och spelar med, men det krävs mod!~~

### Vad har varit bäst?

**Samuel**: ~~Det bästa hittills är hur låg tröskeln är för att faktiskt skjuta ut en fråga.~~ Vet du ungefär vilket område du vill veta mer om så tar det kanske 30 min att formulera en bra fråga och 20 min på att spela in och skjuta ut den. Extra lätt för personer som redan har en roadmap där det hela tiden finns nya aktuella områden att utforska.

**Annelie**: Den första frågan! Känslan när det pepprade in svar. Det visade på ett engagemang och att man vill vara med och påverka. Vi bekräftade även ett antal hypoteser så att vi kunde gå vidare.

### Hur är det att jobba med Panelista och Panelista-teamet?

**Samuel**: Produkten är väldigt smutt skulle jag säga. Enkel, stilren, med bra överblick. ~~Genomtänkt och lättarbetad.~~ Jag har aldrig hört talas om den här typen av tjänst innan. Ni gör något helt eget.

**Annelie**: Det fungerar väldigt bra. Inget tungt  gränssnitt att ta sig an, det underlättar när man ska komma igång. Det är fortfarande en ganska liten produkt men grunden är prioriterad bra så att man har något att stå på. Jag ser fram emot att se den växa och få fler features, och vi har även en bra dialog med er kring saker som kan bli ännu bättre. T ex. hade det ibland varit trevligt att bara kunna skicka ut en snabbfråga med tummen upp/tummen ner. Roligt att vara igång och ~~folk blir väldigt peppade när de hör caset och inser hur lätt det är~~. 

_Tack Annelie och Samuel!_ [_Läs mer om Panelista här_](https://panelista.com "Panelista").

{{< sv/bookdemo >}}

{{< sv/subscribe >}}